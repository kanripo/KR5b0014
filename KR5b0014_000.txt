# -*- mode: mandoku-view -*-
#+TITLE: 太上洞玄靈寶眞文要解上經
#+DATE: 2015-08-28 23:47:12
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: JUAN 0
<md:KR5b0014_HFL_000-001a>¶<pb:KR5b0014_CK-KZ_01p037a>
* 太上洞玄靈寶眞文要解上經
　　　¶　　　@by高　　玄　　大　　法　　師　　受¶
太上靈寶治玄都玉京山七寶玄臺十方至¶眞自然妙行眞人
飛仙大聖眾皆浮空燒香¶散華旋行一日三周手把十絕華幡
口誦洞¶章日月交迴七星運關三百三十日則天關¶迴山一度
三百三十度則九天氣交三千三¶百度天地氣交天地氣交爲
小劫交九千九¶百度則大劫周此時則天淪地没九海溟一¶金
玉化消毫末無遺天地所以長存不傾者¶<md:KR5b0014_HFL_000-001b>¶元始命五老上眞以
靈寶眞文封於五嶽之¶洞以安神鎭靈制命河源致洪泉不涌
大災¶不行此自然之文故曰靈寶九天上書非鬼¶神所知世有
<pb:KR5b0014_CK-KZ_01p037b>
其文則保國甯家萬災不衝學¶得其法至大劫之周時晏鴻翮
而高翔躡飛¶霄而浮空也舊科四萬劫一出皆授宿有金¶名刻
簡來生應爲眞人者¶
太上元始靈寶五篇眞文舊藏太上玄臺七¶寶上宫天書宛奥
不可尋詳文彩煥曜洞映¶上淸五老侍衞上帝朝眞玉女執巾
金童揚¶<md:KR5b0014_HFL_000-002a>¶煙燌百和合香流薰紫庭吐日精以郤穢散¶月華以拂
塵神燈朗照炳燭合明金風八發¶慶雲四陳鸞鳳悲鳴嘯歌邕
邕飛龍毒獸備¶衞玉闕萬帝稽首旋行上宫飛空步虛嘯詠¶洞
章讃九天之靈奥欣三天之寶明寔玄文¶之妙重功德巍巍乎
太空故元始記篇有一¶十二德以崇寶於天眞標靈文之難窮
<pb:KR5b0014_CK-KZ_01p038a>
一者¶其德如虛無澄眞洞寂澹泊自然幽幽㝠㝠¶爲天地之根
二者其德如大道恢廓無爲爲¶神明之宗一切萬物普受其成
功三者其德¶<md:KR5b0014_HFL_000-002b>¶如天澄虛廣覆高浮上淸一切萬物普受生¶成四
者其德如地開張養生含容無細一切¶萬物受其厚載五者其
德如日月光明洞映¶無幽不徹一切萬物受其柔惠六者其德
如¶眾星照曜諸天朗達幽㝠一切萬物普受光¶明七者其德如
雲雨和天潤地流澤廣施一¶切萬物普䝉惠灑八者其德如四
時轉輪陰¶陽節氣和平一切萬物普受含生九者其德¶如太山
包容障遏威靈恢恢五帝安鎭神仙¶所居十者其德如大江柔
弱蕩蕩惠流百方¶<md:KR5b0014_HFL_000-003a>¶不簡穢賤无細不容十一者其德如眞教導¶
<pb:KR5b0014_CK-KZ_01p038b>
三乘綿綿長存開張法門普濟萬民十二者¶其德如神人救死
護生使寒灰起煙演明玄¶教普度天民靈文妙重出於自然故
標其至¶德以貴其眞夫靈寶五文皆天地之根化生¶五老上總
五星下鎭五嶽運導五行通人五¶臟安氣養神保國甯家使帝
主興隆萬災不¶加洪波不衝靈文旣見保天長存元始之旨¶其
微其深今故相告祕而勿宣勤加修誦道¶自感焉¶<md:KR5b0014_HFL_000-003b>¶
太上大道君曰夫爲道結緣世世不絕致善¶福來生當行十二
上願普度一切致國太平¶家門興隆子孫昌熾世出賢明七祖
生天轉¶輪福堂此功高重勤而修行一者當願大道¶澹泊虛無
安閑空寂澄淸自居廣開法門教¶導頑夫皆䝉惠解精苦是修
<pb:KR5b0014_CK-KZ_01p039a>
預以同學普得¶昇虛與天相保長存无憂一切眾生咸同寧¶謐
二者當願諸天結氣澄淸高虛廣覆保眞¶固靈氣候調節四運
和平國安民豐普天閑¶甯廣濟一切惠逮有生保劫長存億億
不傾¶<md:KR5b0014_HFL_000-004a>¶三者當願地土廣載無窮安平不陷海淪不¶崩保鎭甯國
兆民興隆養生安死惠周十方¶禾稼種植滋生日豐含德厚載
萬願咸從四¶者當願日月二景高明無有勃蝕虧縮安淸¶光照
諸天洞消闇冥保固劫運世祚和平普¶加惠潤澤灑眾生五者
當願星辰與日月齊¶光轉燭照曜映朗十方各安其位經緯直
行¶保鎭安國无有災殃四海甯一普天興隆六¶者當願四時隨
節推遷景氣和調无有災患¶疫毒消滅普天平安五穀豐熟國
<pb:KR5b0014_CK-KZ_01p039b>
富民懽七¶<md:KR5b0014_HFL_000-004b>¶者當願浮雲結氣聚煙飛空高澄廕覆玄玄¶隱則無
爲散則彌天神仙同車結交眾眞惠¶流一切興國愛民普濟羣
生人同劫年八者¶當願風雨流灑无窮普加施泄受其發揚萬¶
物滋生國儲民豐九者當願五嶽各安其方¶巍巍包藏長爲仙
宮安鎭國祚保天无終護¶度一切莫不仰宗十者當願江海蕩
蕩无極¶含容恢廓无細不殖淵奥柔惠潤加動息天¶人獲慶年
同劫石十一者當願帝主國土日¶昌四鎭安穆兵革不揚天民
歌唱吉應來祥¶<md:KR5b0014_HFL_000-005a>¶敷教濟濟威化洋洋兆庶稱慶長樂未央十¶二
者當願蠢飛蜎動已生未生咸䝉完全普¶得生成皆充元氣受
陽之形草木果林使經¶冬不零一切濟度靡不鮮榮此十二大
<pb:KR5b0014_CK-KZ_01p040a>
願舊¶出元始五篇智慧經中靈寶大慈之道施惠¶種福爲人結
因其功廣大其報難稱斯福之¶上業功感諸天有見此法立應
自然勤心修¶行生死獲仙¶
太上大道君曰吾昔受之於元始天王使授¶仙公仙王仙卿上
淸眞人不傳中仙自无玄¶<md:KR5b0014_HFL_000-005b>¶圖帝簡玉名上淸不得見聞脫有漏
慢之中¶見亦不勤九天禁書四萬劫一傳¶
夫修學之士不行此法功德不建思无感徹¶眞靈不降與善緣
冥絕福路旣乖仙何有日¶至學之士常當齋戒行香朝禮事竟
仍東向¶行願心口相應无有異念將足以招玄眞於¶虛無坐求
靈福於自然拔七祖於幽牢昇窮¶魂於南宮保國家於厄運禳
<pb:KR5b0014_CK-KZ_01p040b>
天災於康年此¶福巍巍難可具宣於是說靈寶自然五篇衞¶靈
神咒
　　東方¶
九氣靑天　　明星大神　　煥照東鄉　　洞映九門¶
轉燭揚光　　掃穢除氛　　開明童子　　備衞我軒¶
收魔束袄　　上對帝君　　奉承正道　　赤書玉文¶
九天符命　　攝龍驛傳　　普天安鎭　　我得飛仙¶
　　南方¶
南方丹天　　三氣流光　　熒星轉燭　　洞照太陽¶
上有赤精　　開明靈童　　總御火兵　　備守三宮¶
<pb:KR5b0014_CK-KZ_01p041a>
斬邪束袄　　翦截魔兇　　北帝所承　　風火八衝¶
流鈴交煥　　敢有不從　　正道流行　　我享上功¶<md:KR5b0014_HFL_000-006b>¶
保天長存　　億劫无終¶
　　西方¶
七氣之天　　太白流精　　光曜金門　　洞朗太冥¶
中有素皇　　號曰帝靈　　保神安鎭　　衞我身形¶
斷截邪源　　玉道正明　　宮殿整肅　　三景齊并¶
道合自然　　飛昇紫庭　　靈寶符命　　普惠萬生¶
功加一切　　天地咸甯¶
　　北方¶
<pb:KR5b0014_CK-KZ_01p041b>
北方玄天　　五氣徘徊　　辰星煥爛　　光曜太微¶
黑靈尊神　　飛玄羽衣　　備衞五門　　檢精捕非¶<md:KR5b0014_HFL_000-007a>¶
敢有干試　　豁落斬摧　　玉符所吿　　神眞八威¶
邪門閉塞　　正道明開　　映照我身　　三光同輝¶
策空駕浮　　舉形仙飛¶
　　中央¶
黃中理氣　　總統玄眞　　鎭星吐輝　　流煥九天¶
開光童子　　一十二人　　元氣陽精　　爓上朱煙¶
洞照天下　　及臣等身　　百邪摧落　　殺鬼萬千¶
中山神咒　　普天使然　　五靈安鎭　　身飛上仙¶
<pb:KR5b0014_CK-KZ_01p042a>
太上大道君曰此自然五篇衞靈神咒舊出¶靈寶五文上篇制
魔召靈役使羣神安鎭五¶<md:KR5b0014_HFL_000-007b>¶嶽保天長存明理三光致國太平兆
民享福¶濟度羣生吾昔受之於元始天王使依玄科¶四萬劫一
傳子位登高仙總統三界匡御羣¶靈今以相告子擇其人必合
玄圖依科以傳¶凡欲修道求仙致眞安國甯家截諸不祥當¶奉
行自然衞靈神咒常以本命太𡻕甲子庚¶申及修齋之日常東
向誦之一徧則神朗氣¶正宫宅肅淸邪魔摧滅五老降眞萬試
賓伏¶妖災喪亡長齋修誦剋成眞人¶
太上大道君吿高玄大法師曰夫來入吾法¶<md:KR5b0014_HFL_000-008a>¶門上希神仙飛騰
華蒼次願家國安甯過度¶萬患消災滅禍請福求恩當先修靈
<pb:KR5b0014_CK-KZ_01p042b>
寶自然¶五篇八齋悔罪懴謝十方上解宿世重過拔¶度惡緣下
解己身積行以來所犯罪愆勤行¶齋直廣建福田救度一切恤
死護生功成德¶普乃合道心惡對自滅善緣來生家門端整¶所
願咸從神眞玄降坐致飛仙此治行之本¶求道之源學無此法
徒勞心神宿根不解望¶道泯泯至老無獲不免諸患大道廣慈
哀之¶在心今故相告子勤修行吾昔受之於元始¶<md:KR5b0014_HFL_000-008b>¶天王使我祕
之於靈都上館四萬劫一出子¶今當依先師舊科若有至學之
人名書金簡¶行合神仙子當傳之焉¶
　道言齋日燒香東向祝曰(臣)今故燒香歸¶身歸神歸命¶
東方無極太上靈寶天尊(臣)今仰謝東方九¶氣淸天太淸玄元
<pb:KR5b0014_CK-KZ_01p043a>
上三天无極大道太上老¶君太上丈人天帝君天帝丈人太帝
帝君上¶皇老人三十九眞七十二聖高玄眞君九老¶仙都君九
氣丈人始生靑眞東華玉寶高晨¶<md:KR5b0014_HFL_000-009a>¶大司馬上相靑童君元老九
玄主仙眞人无¶鞅數量百千萬重道氣千二百官君太淸玉¶陛
下靑帝九氣玉門神仙四司眞人諸天至¶極上聖大神東鄉无
極世界神仙正眞乞丐¶原(臣)宿世以來七祖父母下及(臣)身積
行所¶犯殺害賢良元逆醜惡非人所行淫色盗竊¶敗人成功離
人骨肉奪人所崇爲子不孝爲¶臣不忠反上逆主攻伐師宗上
不敬天地下¶不畏鬼神訾毀大道泄露靈文口是心非勝¶已嫉
能輕慢四大污穢三光惡口兩舌讒擊¶<md:KR5b0014_HFL_000-009b>¶善人諸如此罪厯世纒
<pb:KR5b0014_CK-KZ_01p043b>
綿結固不解積成丘¶山乞今燒香行道懴謝玄眞宿縛解散七
祖¶同懽去離五道拔度八難窮魂解脫上昇福¶堂舉家无災天
下受恩國土太平四海興隆¶帝王懽悅國富民豐惠加眾生咸
䝉道恩今¶束身歸命靈寶天尊賜(臣)得如所願位登上¶仙昇入
无形與道合同¶
　畢九叩頭九搏頰次南向燒香祝曰(臣)今¶故燒香歸身歸神
　歸命¶
南方无極太上靈寶天尊(臣)今仰謝南方三¶<md:KR5b0014_HFL_000-010a>¶氣丹天太淸南極
皇上老君洞靈玉帝上元¶禁君三元丈人始老玄眞萬福君萬
福丈人¶南昌上宫注生司馬太極眞人太和老子玄¶和丈人赤
<pb:KR5b0014_CK-KZ_01p044a>
帝丹靈高仙萬眞諸天至極上聖¶大神南鄉無極世界神仙正
眞乞丐原(臣)宿¶世以來七祖父母下及(臣)身(餘如上法)¶
　畢九叩頭搏頰次西向燒香祝曰(臣)今故¶燒香歸身歸神歸
　命¶
西方无極太上靈寶天尊(臣)今仰謝西方七¶氣素天太淸西華
高上皇帝太靈元始老君¶<md:KR5b0014_HFL_000-010b>¶萬始先生太素三元君金闕七寶後
聖帝君¶主仙丈人太和玉女西靈金母白帝高仙四¶極眞人諸
天至極上聖大神西鄉无極世界¶神仙正眞乞丐原(臣)宿世以
來七祖父母下¶及(臣)身(餘如上法)¶
　畢九叩頭搏頰次北向燒香祝曰(臣)今故¶燒香歸身歸神歸
<pb:KR5b0014_CK-KZ_01p044b>
　命¶
北方无極太上靈寶天尊(臣)今仰謝北向五¶氣玄天太淸太上
高皇玉帝虛皇道君太上¶老君太上丈人太上太道玉晨君北
極眞公¶<md:KR5b0014_HFL_000-011a>¶文始先生黑帝皇老高玄眞人自然童子北¶辰九眞斗
中大神五靈夫人太華九辰高上¶萬重諸天至極上聖眾神北
鄉无極世界神¶仙正眞乞丐原(臣)宿世以來七祖父母下及¶(臣)
身(餘悉如上法)¶
　畢九叩頭搏頰次東北向燒香祝曰(臣)今¶故燒香歸身歸神
　歸命¶
東北无極太上靈寶天尊(臣)今仰謝東北始¶蒼天太淸無極虛
<pb:KR5b0014_CK-KZ_01p045a>
無自然大道至眞上聖靈¶寶始靑老君九天眞王東明虛皇帝
君九靈¶<md:KR5b0014_HFL_000-011b>¶先生玉華眞帝高皇上眞眞人諸天至極上¶聖眾神東
北方無極世界神仙正眞乞丐原¶(臣)宿世以來七祖父母下及
(臣)身(餘悉如上法)¶
　畢九叩頭搏頰次東南向燒香祝曰(臣)今¶故燒香歸身歸神
　歸命¶
東南无極太上靈寶天尊(臣)今仰謝東南始¶丹天太淸洞極虛
無自然至玄道君上聖靈¶寶始赤陽元老君南極老子太和先
生三靈¶玄上萬福皇老丈人丹靈高皇帝君太陽眞¶人好生度
命司馬玄眞三元君紫晨大道君¶<md:KR5b0014_HFL_000-012a>¶南明洞靈虛道君朱宮赤精
<pb:KR5b0014_CK-KZ_01p045b>
南昌司命四極¶眞人諸天至極上聖眾神東南无極世界神¶仙
正眞乞丐原(臣)宿世以來七祖父母下及¶(臣)身(餘悉如上法)¶
　畢九叩頭搏頰次西南向燒香祝曰(臣)今¶故燒香歸身歸神
　歸命¶
西南无極太上靈寶天尊(臣)今仰謝西南始¶素天太淸玄極虛
無自然浩㝠皇上元靈道¶君金華至眞靈寶始素老君三天玉
童紫陽¶眞公斗中四眞元陽帝君紫精先生萬福萬¶<md:KR5b0014_HFL_000-012b>¶氣萬度萬
生君西明太靈虛皇道君金門素¶靈七眞玉華君諸天至極上
聖眾神西南无¶極世界神仙正眞乞丐原(臣)宿世以來七祖¶父
母下及(臣)身(餘悉如上法)¶
<pb:KR5b0014_CK-KZ_01p046a>
　畢九叩頭搏頰次西北向燒香祝曰(臣)今¶故燒香歸身歸神
　歸命¶
西北无極太上靈寶天尊(臣)今仰謝西北始¶玄天高上元皇道
君九天元靈洞寶太上眞¶老君無量太華靈寶始玄老君皇上
丈人北¶玄九眞華晨君天門度世飛天羽郎玉仙監¶<md:KR5b0014_HFL_000-013a>¶總靈司馬
上古三師大聖眾至眞諸君丈人¶諸天至極上聖眾神西北无
極世界神仙正¶眞乞丐原(臣)宿世以來七祖父母下及(臣)身¶(餘悉)
(如上法)¶
　畢九叩頭搏頰次向上方燒香祝曰(臣)今¶故燒香歸身歸神
　歸命¶
<pb:KR5b0014_CK-KZ_01p046b>
上方无極太上靈寶天尊(臣)今仰謝上方太¶上无極无形无名
无頂无極至眞太上大道¶高皇大帝九天元父元始天王元始
丈人至¶極靈寶洞玄太上元靈老君无極大聖眾至¶<md:KR5b0014_HFL_000-013b>¶眞諸君丈
人諸天至極上聖眾神上方无極¶世界神仙正眞乞丐原(臣)宿
世以來七祖父¶母下及(臣)身(餘悉如上法)¶
　畢九叩頭搏頰次向下方燒香祝曰(臣)今¶故燒香歸身歸神
　歸命¶
下方无極太上靈寶天尊(臣)今仰謝下方玄¶黃天无上无極无
色无鞅无量數太上大道¶九千九百九十九萬億重道天老九
天玄母¶太黃元君九天眞王无上虛皇玄和老人太¶極眞人黃
<pb:KR5b0014_CK-KZ_01p047a>
老皇帝黃老丈人元黃中帝五老¶<md:KR5b0014_HFL_000-014a>¶上仙諸天至極上聖眾神下
方无極世界五¶嶽四瀆神仙正眞乞丐原(臣)宿世以來七祖¶父
母下及(臣)身(餘悉如上法)¶
　畢九叩頭搏頰¶
行此十方懴謝畢便依威儀舊典此學道之¶本上可以解七祖
之宿對下可以除身行醜¶惡之罪眾愆旣散神明自祐神明旣
降天民¶歸心功德廣載福廕无窮普濟一切護度羣¶生斯法妙
重難可具稱¶
道言夫欲修善建功廣種福田當爲天民修¶<md:KR5b0014_HFL_000-014b>¶齋謝罪放生然燈
拔度宿緣解脫世羅天民¶䝉恩也¶
<pb:KR5b0014_CK-KZ_01p047b>
靈寶眞文旣竟方諸宫中東華上房靑童君¶歌和魂致神之曲
有得誦之天靈降衞萬祅¶喪迹神聰意朗存念易感有經之子
寶而祕¶之勿妄傳焉¶
東華上房靈妃歌曰¶
紫桂植瑶園　　　朱華聲棲棲　　　月宫生蘂淵¶
日中有瓊池　　　左拔圓靈曜　　　右掣丹霞暉¶
流金煥絳庭　　　八景絕煙廻　　　綠蓋浮明空¶<md:KR5b0014_HFL_000-015a>¶
羽節命太微　　　鳳精童華顏　　　琳腴充長飢¶
控晨挹太素　　　乘歘翔玉階　　　吐納六靈胎¶
玉嬪抱巾隨　　　彈徴南雲扇　　　香風鼓錦披¶
<pb:KR5b0014_CK-KZ_01p048a>
叩商百獸舞　　　六天攝神威　　　倐忽億萬春¶
齡絕鬱巍巍　　　小鮮未烹鼎　　　言我巖下悲¶
　靑童大君與太虛眞人西城太眞小有眞¶王集於瑶臺瞻眄
　十方垂悼萬生耽慕世¶塗不知玉晨之會發歎興吟各賦詠
　一篇¶每至齋日讀之以招四眞之祐焉¶
靑童大君吟詠曰¶<md:KR5b0014_HFL_000-015b>¶
欲殖滅度根　　　當拔生死栽　　　沈吟墮九泉¶
但坐惜形骸¶
太虛眞人吟詠曰¶
觀神載形時　　　亦如車從馬　　　車敗馬奔亡¶
<pb:KR5b0014_CK-KZ_01p048b>
牽連一時假　　　哀世莫識此　　　但是借風火¶
種罪天網上　　　受毒地獄下¶
西城眞人王君吟詠曰¶
神爲渡形舟　　　泊岸當別去　　　形非神常宅¶
神非形常載　　　徘徊生死輪　　　但苦心猶豫¶
小有眞人王君吟詠曰¶<md:KR5b0014_HFL_000-016a>¶
失道從死津　　　三魂迷生道　　　生生日已遠¶
死死日已早　　　悲哉苦痛容　　　根華己顚倒¶
起就零落坐　　　焉知返枯老¶
　東海靑童君常以丁日登方諸東華臺四¶望十方予以此日
<pb:KR5b0014_CK-KZ_01p049a>
　常可向日再拜日出行¶出之適子所願因此服日精爲佳也¶
　上淸大道玉晨君常以正月四日二月八¶日三月十五日四
　月八日五月九日六月¶六日七月七日八月八日九月九日
　十月¶五日十一月三日十二月十二日以此日¶<md:KR5b0014_HFL_000-016b>¶登玉霄琳房
　四盼天下十方有志節遠周¶旋棲尙躭仰淸眞修䖍注之心
　者兆始修¶學未能憑想絕巓欲自陶練宿愆每造其¶日淸齋
　平旦之時北向再拜祈請極陳子¶也兼以禮訓階隆福之漸
　拜禮願畢服玉¶池三十六過微乎深哉勤勗之焉
